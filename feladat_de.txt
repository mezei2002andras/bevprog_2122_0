BevProg 2021.12.22. Géptermi ZH 

1.feladat 

A mellékelt beugro_a illetve beugro_b program kiegészítése, hogy minden pontot megadjon a program. A programban már adott szöveget nem szabad módosítani, kizárólag a kommentjelzést szabad eltávolítani a main() függvénybõl. Munka közben javasolt folyamatosan haladni ellenoriz() függvényenként a kommentezés eltávolításával. A beugró akkor érvényes, ha minden pontot megkaptál, és nincs semmilyen módosítás a main() függvényben és az ellenoriz() makróban, illetve tilos új #define és #undefine sorok leírása is. 

Figyelem: beugró nélkül nem értékeljük a második feladatot! 

2. feladat

A Covid19 Omikron változatának egyik elsõ mérési adataival fogunk dolgozni Dél-afrikai Köztársaságból. Hivatkozás: Pulliam, JRC, C van Schalkwyk, N Govender, A von Gottberg, C Cohen, MJ Groome, J Dushoff, K Mlisana, and H Moultrie. (2021) Increased risk of SARS-CoV-2 reinfection associated with emergence of the Omicron variant in South Africa. medRxiv DOI: 10.1101/2021.11.11.21266068

Két fájlt kell feldolgozni, a demo.csv egy demográfiai adatokat tartalmazó fájl, a ts.csv az idõsor (time series) a fertõzõdési adatokkal. Mindkét fájl elsõ sora az oszlopok neveit tartalmazó fejléc.

Technikai megjegyzés: a .csv fájlokat esetleg automatikusan megnyitja az Excel a géptermi gépeken, és ha nem vigyázol könnyen módosíthatod vagy konvertálhatod a fájlt, ezért lehetõleg csak akkor nyisd meg Excelben ha tudod mit csinálsz, a feladatmegoldáshoz közvetlenül a .csv fájlt kell C++-ból megnyitni, nincs szükség formátumkonverzióra. Ha nehézségeid vannak a közvetlen ASCII ránézéssel kapcsolatban, nyisd meg Notepad++-ban, vagy a Total Commander nézõkével.

A demográfiai adatsor formátuma

példa: EASTERN CAPE,(10,15],F,7753,55,7808
a tartomány neve, korcsoport intervallum formátumban, nem kategória (az U ismeretlen, nem felvett adatot jelöl), korábban nem megfertõzõdött emberek száma, fertõzésen valószínûsíthetõen legalább egyszer átesettek száma, és végül ez utóbbi két szám összege ami az összes érintett száma így.

Az idõsor formátuma

példa: 2020-03-15,23,0
Dátum év-hó-nap formátumban, újonnan mért elõször fertõzöttek száma aznap, újonnan mért újrafertõzöttek száma aznap

feladatok:

a) Limpopo tartományban összesen hány újrafertõzõdést mértek 20-40 éves kor között?  (válasz: 632)
b) van-e olyan nap, amihez nincs adat? (a hónapok napszámai rendre 31,28,31,30,31,30,31,31,30,31,30,31) (válasz: nincs)
c) a program fogadjon hullámintervallumokat fájlból kezdõ és befejezõ dátum pár formájában, és adja meg az adott hullám újrafertõzõdési kéthetes mozgóátlag (minden nap körül +- 7 napi adattal együtt vett átlag) görbéjéhez tartozó olyan egész szorzót ami az adott hullám elsõ fertõzõdéseinek kéthetes mozgóátlag görbéjéhez leghasonlóbb görbét adja négyzetes metrikával (különbségek négyzeteinek összege). Tipp: minél fertõzõbb volt a domináns variáns annál kisebb szám kell kijöjjön. Példa intervallumok: (??)


Pontozás:

Az irányadó pontozási forma a következõ: max 10 pont a sikeres beugró, az a) b) c) feladatok mûködése 10-10-10 pont, a második feladatban használt függvények eleganciája 10 pontig, a rekordok értelmes tervezése szintén 10 pontig értékelhetõ, de a függvényekre és rekordokra kapott pontszám összesen nem lehet több, mint az a) b) c) mûködésre adott pontok összege - vagyis nem lehet nem mûködõ programra pontot kapni, csak mert szép. 
